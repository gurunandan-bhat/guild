+++
title = "Kankhajura"
date = 2025-05-31T08:41:45+05:30
draft = false
mreviews = ["Kankhajura"]
critics = ['Upma Singh']
publication = ''
subtitle = ""
opening = ""
img = 'kankhajura-3.png'
media = 'print'
source = "https://navbharattimes.indiatimes.com/entertainment/web-series/review/kankhajura-web-series-review-in-hindi-starring-roshan-mathew-mohit-raina-on-sony-liv/moviereview/121510547.cms"
+++

कनखजूरा, एक ऐसा रेंगने वाला लिजलिजा जीव है, जो देखने में बेहद कमजोर लगता है। लेकिन एक बार वो आपसे चिपक जाए या कान में घुस जाए तो खून की एक-एक बूंद तक निचोड़ सकता है। एक ऐसी ही प्रकृति वाले इंसान की रोचक दास्तान है, वेब सीरीज 'कनखजूरा'। एक्टर रोशन मैथ्यू की शानदार परफॉर्मेंस से सजी यह सीरीज एक साइकोलॉजिकल थ्रिलर है, जो आपको सही-गलत के खेल में ऐसा उलझाती है कि आप आखिर तक उससे नहीं निकल पाते। यह इजराइली शो 'मैग पाई' की यह हिंदी रीमेक है। कहानी में दो भाई आशु (रोशन मैथ्यू) और मैक्स (मोहित रैना) हैं। आशु एक मर्डर केस में 14 साल जेल में सजा काटने के बाद बाहर आता है, तो मैक्स उसे खुशी-खुशी लेने आता है। वह आशु को बताता है कि जल्द ही वह अपने बचपन के दोस्तों और पार्टनर्स पेद्रो (निनाद कामत) और शारदुल (महेश शेट्टी) के साथ मिलकर गोवा की सबसे बड़ी और हाई-फाई सोसायटी डेवलप करने जा रहा है, जो उसका ड्रीम प्रॉजेक्ट है।
