+++
title = "Tanvi the Great"
date = 2025-07-18T18:59:30+05:30
draft = false
mreviews = ["Tanvi the Great"]
critics = ['Upma Singh']
publication = ''
subtitle = "'ग्रेट' बनाने के फेर में न पड़ते तो परफेक्ट थी 'तन्वी'"
opening = ""
img = 'tanvi-the-great-2.jpg'
media = 'print'
source = "https://navbharattimes.indiatimes.com/entertainment/movie-review/tanvi-the-great-movie-review-in-hindi-starring-anupam-kher-shubhangi-dutt-jackie-shroff-pallavi-joshi-boman-irani/moviereview/122727689.cms"
score = 4.5
+++

'कोई किसी को सपने देखने से कैसे रोक सकता है?' यह डायलॉग है, जाने-माने अभिनेता अनुपम खेर की ताजातरीन फिल्म 'तन्वी द ग्रेट' का। असल जिंदगी में भी वह 'कुछ भी हो सकता है' और 'आपके बारे में सबसे बेहतरीन चीज आप खुद हैं' जैसे प्रेरक फलसफे पर यकीन करते हैं। अनुपम खेर की इस फिल्म का सार भी यही है कि 'हर इंसान अलग' है और यही उसकी खूबी है। दुनिया की नजर में बेहद कमजोर दिखने वाला इंसान भी ठान ले तो बड़े से बड़ा सपना पूरा कर सकता है। अनुपम खेर इस फिल्म से दो दशक बाद निर्देशन में उतरे हैं। वह इसके सह-लेखक भी हैं। फिल्म उनके लिए इस मायने में भी खास है कि कहानी की प्रेरणा उनकी खुद की ऑटिस्टिक भांजी तन्वी है। सैन्य ट्रेनिंग के लिए मशहूर उत्तराखंड के लैंसडाउन में सेट यह कहानी है, एक स्पेशल चाइल्ड तन्वी (शुभांगी दत्त) की, जो दिल्ली में अपनी मां डॉक्टर विद्या रैना (पल्लवी जोशी) के साथ रहती है। तन्वी को ऑटिज्म है, जिस कारण वह दूसरों से अलग है। अपने पिता कैप्टन समर रैना (करण टैकर) को वह बचपन में ही खो चुकी है। ऐसे में, जब उसकी मां विद्या को एक समिट के लिए यूएस जाना पड़ता है, तो तन्वी को अपने दादा कर्नल प्रताप रैना (अनुपम खेर) के पास लैंसडाउन आना पड़ता है।
