+++
title = "Sarzameen"
date = 2025-07-25T19:47:27+05:30
draft = false
mreviews = ["Sarzameen"]
critics = ['Upma Singh']
publication = ''
subtitle = "इस कहानी का ना 'सर' है, ना सिरा, न ठोस 'जमीन'"
opening = ""
img = 'sarzameen-7.webp'
media = 'print'
source = "https://navbharattimes.indiatimes.com/entertainment/movie-review/sarzameen-movie-review-in-hindi-starring-prithviraj-sukumaran-kajol-ibrahim-ali-khan-directed-by-kayoze-irani-on-netflix/moviereview/122896463.cms"
score = 2.5
+++

'वतन के आगे कुछ नहीं, खुद भी नहीं।' फिल्म 'राज़ी' का यह डायलॉग तो आपको याद ही होगा! निर्माता करण जौहर अब उसी तर्ज पर अपनी नई देशभक्ति फिल्म लेकर आए हैं। फिल्म का नाम है- सरजमीन, और सार है- सरजमीं के आगे कुछ नहीं, बेटा भी नहीं। लेकिन अफसोस कि देशभक्ति के जज्बे से लेकर रिश्तों की भावनाओं तक, करण जौहर की यह फिल्म किसी मायने में 'राज़ी' के करीब भी नहीं फटकती। कश्मीर की खूबसूरत वादियों में सेट यह कहानी है, देश को सबसे ऊपर रखने वाले जांबाज आर्मी अफसर कर्नल विजय मेनन (पृथ्वीराज सुकुमारन) की, जो एक मुठभेड़ में दो आतंकियों आबिल और काबिल को गिरफ्तार कर लेता है। इन दोनों को रिहा करवाने के लिए आतंकी विजय के बेटे हरमन (इब्राहिम अली खान) को अगवा कर लेते हैं। अब विजय को देश और बेटे में से किसी एक को चुनना है। अपनी पत्नी मेहरूनिसा (काजोल) के दबाव में आकर पिता के दिल के आगे वह झुक भी जाता है और बेटे के बदले इन आतंकियों को छोड़ने को तैयार हो जाता है, मगर ऐन मौके पर देश के प्रति उसका कर्तव्य जाग जाता है।
