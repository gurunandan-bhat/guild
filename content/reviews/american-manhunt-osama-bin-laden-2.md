+++
title = "American Manhunt - Osama bin Laden"
date = 2025-05-25T19:21:28+05:30
draft = false
mreviews = ["American Manhunt - Osama bin Laden"]
critics = ['Deepak Dua']
publication = ''
subtitle = "देखिए ओसामा बिन लादेन को पकड़ने की कवायद"
opening = ""
img = 'american-manhunt-osama-bin-laden-2.jpg'
media = 'print'
source = "https://www.cineyatra.com/american-manhunt-osama-bin-laden-netflix-documentary-hindi-review-by-deepak-dua/"
score = 8
+++

नेटफ्लिक्स पर ‘अमेरिकन मैनहंट’ के तहत ऐसी कई डॉक्यूमैंट्री हैं जिनमें अमेरिका द्वारा समय-समय पर किए गए ‘मैनहंट’ यानी किसी अपराधी, आतंकवादी, कातिल की तलाश से जुड़ी जानकारी साझा की गई है। उसी कतार में ‘अमेरिकन मैनहंट-ओसामा बिन लादेन’ नाम की यह तीन एपिसोड की डॉक्यूमैंट्री आई है जो बताती है कि अमेरिका के इतिहास में 11 सितंबर, 2001 को उस पर हुए सबसे घातक हमले से पहले भी अमेरिका ओसामा को पकड़ना चाहता था लेकिन इस हमले के बाद तो जैसे अमेरिकी खुफिया विभाग रात-दिन उसके पीछे लगा रहा और आखिर दस साल लंबे इंतज़ार और कड़ी मेहनत के बाद उन्होंने उसे एक रात पाकिस्तान के एबटाबाद में उसके घर में मार गिराया और उसकी लाश को समुंदर की गहराइयों में फेंक दिया ताकि कल को कोई उसका मकबरा बना कर वहां सजदा न करने लगे। बड़े विस्तार से यह डॉक्यूमैंट्री अमेरिकी खुफिया विभाग के लोगों, सैन्य अफसरों व उन लोगों से मिलवाती है जिन्होंने फूंक-फूंक कर कदम रखते हुए दस साल लंबा समय लगा कर यह पाया कि ओसामा कहां है, उसे कैसे घेरा और गिराया जाएगा।
