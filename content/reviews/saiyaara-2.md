+++
critics = ["Upma Singh"]
date = 2025-07-18T19:02:04+05:30
draft = false
img = "saiyaara-2.jpg"
media = "print"
mreviews = ["Saiyaara"]
opening = ""
publication = ""
scores = [5.5]
source = "https://navbharattimes.indiatimes.com/entertainment/movie-review/saiyaara-movie-review-in-hindi-starring-ahaan-panday-aneet-padda-directed-by-mohit-suri/amp_moviereview/122752776.cms"
subtitle = "परफेक्ट नहीं, पर प्यारी है अहान और अनीत की ये 'आशिकी'"
title = "Saiyaara"
+++

'सैयारा मतलब तारों में इक तन्हा तारा, खुद जलकर जो रोशन कर दे जग ये सारा।' यह डायलॉग है, दर्द-ए-दिल की कहानियों के महारथी हो चुके डायरेक्टर मोहित सूरी की नई फिल्म 'सैयारा' का। इश्क में खुद को मिटाकर अपने प्यार को रोशन करने वाले ऐसे सैयाराओं की कहानी मोहित 'आशिकी 2' के जमाने से सुनाते आ रहे हैं। यह फिल्म भी उसी की नई कड़ी है, जिसमें प्यार, दर्द और सुरीले गानों का कॉकटेल है। साथ ही अहान पांडे (चंकी पांडे के भतीजे) और अनीत पड्डा के रूप में दो नए चेहरों की ताजगी भरी केमिस्ट्री भी। कहानी की कमी-बेसी के बावजूद मोहित का प्यार का यह दांव इस बार भी सही ही बैठा है। कहानी संगीत की दुनिया में चमकने का सपना देखने वाले एक उभरते हुए कलाकार कृष कपूर (अहान पांडे) की है। अहान के एंट्री शॉट से ही साफ हो जाता है कि वह 'आशिकी 2' के आरजे और 'रॉकस्टार' के जेजे टाइप बेपरवाह, गुस्सैल, सिगरेट के कश खींचने वाला बंदा है। जबकि, उसके उलट वाणी बत्रा (अनीत पड्डा) एक शांत, समझदार, खुद में गुमसुम रहने वाली लड़की है, जो हाल ही में एक दर्दनाक ब्रेकअप से बाहर आई है। हां, टैलंटेड दोनों खूब हैं।
