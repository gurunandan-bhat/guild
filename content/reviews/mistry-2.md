+++
critics = ["Upma Singh"]
date = 2025-06-29T10:54:52+05:30
draft = false
img = "mistry-2.png"
media = "print"
mreviews = ["Mistry"]
opening = ""
publication = ""
scores = [4]
source = "https://navbharattimes.indiatimes.com/entertainment/web-series/review/mistry-review-in-hindi-ram-kapoor-shines-in-this-breezy-detective-drama-battling-ocd/moviereview/122124997.cms"
subtitle = "मनोरंजन के पैमाने पर काम चलाऊ निकला ये 'मिस्त्री'"
title = "Mistry"
+++

ओटीटी प्लैटफॉर्म्स को अपने दर्शकों को पकड़कर रखने के लिए लगातार नया कॉन्टेंट लाना पड़ता है, मगर इतनी कहानियां कहां से आए? इसके लिए अच्छा तोड़ है रीमेक। दुनिया का कोई भी हिट शो उठाओ, उसके राइट्स लो और हिंदी में अडॉप्ट कर डालो और इस कड़ी में नया नाम है 'मिस्त्री'। राम कपूर की मुख्य भूमिका वाली यह वेब सीरीज मशहूर अमेरिकन शो 'मॉन्क' का देसीकरण है। कहानी क्राइम विभाग से सस्पेंडेड एक ऐसे कमाल के जासूस अरमान मिस्त्री (राम कपूर) की है, जो केसेज सुलझाने में उस्ताद है। वह उन सुरागों को झट से पकड़ लेता है, जो दूसरे देख भी नहीं पाते। लेकिन वह गंदगी जरा भी बर्दाश्त नहीं कर पाता, किसी भी चीज को बेतरतीब नहीं देख पाता, क्योंकि वह ओसीडी यानी ऑब्सेसिव कंप्लसिव डिसॉर्डर से जूझ रहा है। ऐसे में, उसकी असिस्टेंट शरण्या (शिखा तलसानिया) हर वक्त सैनेटाइजर और टिश्यू पेपर लिए उसकी मदद के लिए तैयार रहती है। दरअसल, अरमान अपनी आंखों के सामने पत्नी सुष्मिता को बम ब्लास्ट में खोने के बाद से ओसीडी का शिकार हो गया। इस वजह से लोगों के बीच उसका बर्ताव सामान्य नहीं रहता, लेकिन उनके तेज दिमाग के चलते क्राइम विभाग की इंचार्ज और अरमान की पुरानी कलीग एसीपी सहमत सिद्दीकी (मोना सिंह) केसेज सुलझाने के लिए उसकी सेवाएं लेती रहती है। 30-35 मिनट के हर एपिसोड के दौरान अरमान एक केस क्रैक करता है, इसमें एक नेता, एक ड्रग डीलर, एक गजल गायक, एक बिजनेसमैन आदि से जुड़े केस सामने आते हैं।
