+++
critics = ["Upma Singh"]
date = 2025-08-01T17:42:31+05:30
draft = false
img = "son-of-sardar-2-4.webp"
media = "print"
mreviews = ["Son of Sardar 2"]
opening = ""
publication = ""
scores = [3.5]
source = "https://navbharattimes.indiatimes.com/entertainment/movie-review/son-of-sardaar-2-movie-review-in-hindi-starring-ajay-devgn-mrunal-thakur-ravi-kishan-deepak-dobriyal-neeru-bajwa-directed-by-vijay-kumar-arora/amp_moviereview/123036534.cms"
subtitle = ""
title = "Son of Sardar 2"
+++

बॉलीवुड में सीक्वल सीजन इन दिनों उफान पर है और इस मामले में सबके आगे चल रहे हैं सुपरस्टार अजय देवगन। हाल ही वह 'रेड 2' लेकर आए। आगे उनकी 'दे दे प्यार दे 2', 'दृश्यम 3', 'धमाल 4' और 'गोलमाल 5' जैसी सीक्वल फिल्में कतार में हैं। इसी बीच सिनेमाघरों में शुक्रवार, 1 अगस्‍त को आ चुकी है- सन ऑफ सरदार 2। यह एक नो-ब्रेनर यानी दिमाग का शटर बंद करके देखी जाने वाली कॉमेडी फिल्‍म है। यह साल 2012 में आई अजय की मल्टीस्टारर फिल्म 'सन ऑफ सरदार' का स्टैंड अलोन सीक्वल है। इसका अजय के किरदार जस्सी रंधावा के अलावा पिछली फिल्म से कोई लेना-देना नहीं है। कहानी यूं है कि जस्सी रंधावा (अजय देवगन) की पत्नी डिंपल (नीरू बाजवा) लंदन में जॉब कर रही है, जबकि वह पंजाब में वीजा मिलने का इंतजार। एक दशक के बाद जस्सी को आखिरकार वीजा मिल जाता है, मगर जब वह डिंपल के पास पहुंचता है तो पता चलता है कि डिंपल किसी और के प्यार में है और वह जस्सी को तलाक देना चाहती है। इधर, एक दिन जस्सी पाकिस्तानी मूल की राबिया (मृणाल ठाकुर) से टकराता है, जिसका पति दानिश (चंकी पांडे) उसे छोड़कर भाग गया है। राबिया अपने परिवार जैसी टीम महविश (कुब्रा सैत), गुल (दीपक डोबरियाल) और सौतेली बेटी सबा (रोशनी वालिया) के साथ शादियों में नाचने-गाने का काम करती है। सबा, शहर के धाकड़ राजा संधू (रवि किशन) के बेटे गोगी (साहिल मेहता) से प्यार करती है। दोनों शादी करना चाहते हैं, मगर देशभक्त राजा को पाकिस्तानी और नाचने गाने वाले लोगों दोनों से नफरत है।
