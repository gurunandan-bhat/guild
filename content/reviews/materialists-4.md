+++
critics = ["Upma Singh"]
date = 2025-06-14T20:17:25+05:30
draft = false
img = "materialists-4.jpg"
media = "print"
mreviews = ["Materialists"]
opening = ""
publication = ""
scores = [5.5]
source = "https://navbharattimes.indiatimes.com/entertainment/movie-review/materialists-movie-review-in-hindi-starring-dakota-johnson-chris-evans-pedro-pascal-directed-by-celine-song/moviereview/121844366.cms"
subtitle = "प्रेम त्रिकोण के बहाने भौतिकवाद पर कटाक्ष"
title = "Materialists"
+++

कहते हैं कि जोड़ियां आसमान में बनती हैं, मगर जब जमीं पर जीवनभर का रिश्ता जोड़ने यानी शादी की बात आती है, तो ज्यादा अहम क्या होना चाहिए? दिलों का तार जुड़ना या रूप-रंग, पढ़ाई-कमाई, उम्र-कद जैसी कैलकुलेशन? इस जटिल सवाल का बड़े ही सरल तरीके से पड़ताल करती है, डकोटा जॉनसन, क्रिस इवांस, पेड्रो पास्कल की बेहतरीन अदाकारी से सजी फिल्म 'मटीरियलिस्ट्स'। कहानी एक स्मार्ट और महत्वाकांक्षी मैच मेकर लूसी (डकोटा जॉनसन) की है। अपने काम में बेहद माहिर लूसी का मानना है कि शादी एक डील है, जहां लड़के-लड़की की चेकलिस्ट का मैच होना ज्यादा मायने रखता है। इस चेकलिस्ट मिलान में अपनी काबिलियत की बदौलत वह 9 जोड़ों की शादी करवा चुकी है। लूसी का अपने लाइफ पार्टनर के लिए एक ही मापदंड है कि वह बेहिसाब पैसे वाला हो। उसे हैरी (पेड्रो पास्कल) के रूप में 12 मिलियन डॉलर के अपार्टमेंट में रहने वाला पैदाइशी रईस, साथ में सज्जन, स्मार्ट और छह फिट से भी लंबा, यानी मैचमेकिंग की दुनिया में यूनिकॉर्न बंदा मिल जाता है। पर एक झोल है।
