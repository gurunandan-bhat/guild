+++
title = "Maalik"
date = 2025-07-11T17:07:23+05:30
draft = false
mreviews = ["Maalik"]
critics = ['Upma Singh']
publication = ''
subtitle = ""
opening = ""
img = 'maalik.jpg'
media = 'print'
source = "https://navbharattimes.indiatimes.com/entertainment/movie-review/maalik-movie-review-in-hindi-starring-rajkummar-rao-manushi-chhillar-saurabh-shukla-prosenjit-chatterjee-directed-by-pulkit/amp_moviereview/122383443.cms"
score = 4
+++

'दुनिया में दो तरह के लोग रहते हैं… एक जो पसीना बहाकर रोटी कमाते हैं, और दूसरे जो खून-पसीना बहाकर रोटी छीन लेते हैं।' सिनेमाई पर्दे का ये 'मालिक' उस दूसरे तरह का बंदा है। कुछ वैसा ही, जैसा 80 के दशक के एंग्री यंग मैन हुआ करते थे। उसकी फिलॉसफी भी वही है कि मालिक पैदा नहीं हुआ तो क्या हुआ, बन तो सकते हैं। उसके लिए मार-काट, गोली-बंदूक, डर-हिंसा का रास्‍ता ही आसान है। आजकल पर्दे पर यह सब खूब चल भी रहा है, तो उसी विजय दीनानाथ चौहान और पुष्‍पाराज वाली कड़ी में एक गरीब परिवार के लड़के के बाहुबली बनने की कहानी है 'मालिक'। कहानी 80 के दशक में इलाहाबाद में सेट है, जहां एक मजबूर किसान राजेंद्र गुप्ता का बेटा दीपक (राजकुमार राव) अपनी किस्मत के आगे झुकने को तैयार नहीं है, बल्कि वह अपने पिता की किस्मत बदलकर उसे एक मजबूत बेटे का बाप बनाने पर आमादा है। उसे यह मौका तब मिल भी जाता है, जब इलाके के बाहुबली नेता शंकर सिंह (सौरभ शुक्ला) का गुर्गा उसके पिता के ऊपर ट्रैक्टर चलवा देता है। दीपक इलाके के बाहुबली शंकर सिंह को आइडल मानता है। बस फिर क्या था, इसके बाद दीपक बीच चौराहे पर उस गुंडे को बेरहमी से खत्म कर अपनी दबंगई साबित कर देता है और बन जाता है- मालिक।
