+++
title = "Rana Naidu S02"
date = 2025-06-14T20:14:31+05:30
draft = false
mreviews = ["Rana Naidu S02"]
critics = ['Upma Singh']
publication = ''
subtitle = ""
opening = ""
img = 'rana-naidu-s02-6.jpeg'
media = 'print'
source = "https://navbharattimes.indiatimes.com/entertainment/web-series/review/rana-naidu-season-2-web-series-review-in-hindi-starring-rana-daggubati-arjun-rampal-surveen-chawla-venkatesh-daggubati-netflix/amp_moviereview/121842720.cms"
score = 4
+++

बाहरवालों के लिए अमीरों के लफड़े फिक्स करने वाला नंबर वन फिक्सर, मगर परिवार के लिए जान छिड़कने वाला फैमिली मैन राणा नायडू एक बार फिर दर्शकों के बीच आ चुका है। 'बाहुबली' के भल्लालदेव यानी साउथ स्टार राणा दग्गुबाती की मुख्य भूमिका वाली सीरीज का पहला सीजन सेक्स सीन, गालियों और हिंसा की भरमार के लिए आलोचना झेलने के बावजूद स्टाइलिश एक्शन, थ्रिलर और फैमिली ड्रामा की वजह से पसंद किया गया था। लिहाजा मेकर्स अब उन्हीं मसालों के साथ 'राणा नायडू' का दूसरा सीजन लेकर आए हैं। सीरीज में इस बार भी जोरदार एक्शन, मारधाड़, हिंसा, बोल्ड सीन जैसे पुराने तड़कों के साथ सियासत, सिनेमा, क्रिकेट का कॉकटेल परोसा गया है। हालांकि, इन सारे मसालों के बावजूद मूल सामग्री यानी कहानी की मात्रा गड़बड़ाने के कारण सीरीज का स्वाद फीका रह गया है। अमेरिकी क्राइम थ्रिलर सीरीज 'रे डोनोवन' का देसी अवतार यानी अपना राणा नायडू (राणा दग्गुबाती), अब वह दूसरों की गंदगी साफ करने वाले फिक्सर के अपने पुराने धंधे को छोड़कर पूरी तरह फैमिली मैन बनने का फैसला करता है। हालांकि, वह ऐसा करने की सोच ही रहा होता है कि उसका अतीत रऊफ मिर्जा (अर्जुन रामपाल) का रूप धारण करके उसके सामने आ जाता है और उसके बेटे का किडनैप हो जाता है। जाहिर है राणा को वापस अपराध में उस दलदल में उतरना पड़ता है। इस चक्कर में उसकी मुठभेड़ होती है, काले धंधे करने वाले सफेदपोश रईस विराज ओबरॉय (रजत कपूर) से।
