+++
critics = ["Upma Singh"]
date = 2025-09-22T09:45:21+05:30
draft = false
img = "the-trial-s02-5.jpg"
media = "print"
mreviews = ["The Trial S02"]
opening = ""
publication = ""
scores = [2]
source = "https://navbharattimes.indiatimes.com/entertainment/web-series/review/the-trial-season-2-web-series-review-in-hindi-starring-kajol-jisshu-sengupta-kubbra-sait-sonali-kulkarni-on-jiohotstar/amp_moviereview/123990316.cms"
subtitle = ""
title = "The Trial S02"
+++

जानी-मानी अदाकारा काजोल की डेब्यू वेब सीरीज 'द ट्रायल' का पहला सीजन काफी चर्चा में रहा था। अपने पति से धोखा खाने के बावजूद समाज में उसका हाथ थामकर खड़ी होने वाली पत्नी, अपनी बच्चियों को प्रोटेक्ट करने वाली एक मजबूत मां और वकालत की दुनिया में फिर से अपनी पहचान तलाशती वकील नोयोनिका सेनगुप्ता के रूप में काजोल को काफी पसंद गया था। अब इसका दूसरा सीजन आया है, लेकिन इस बार वो पहले वाला तेवर और रोमांच नदारद है। इस बार के कोर्ट केसेज जहां फीके हैं, वहीं राजनीति के मैदान में चलने वाली बयानबाजी भी खोखली मालूम देती है। चर्चित अमेरिकी सीरीज 'द गुड वाइफ' पर आधारित यह कहानी पिछली बार से ही आगे बढ़ती है, जहां नोयोनिका (काजोल) के ना चाहते हुए भी उसका पति राजीव (जिशु सेनगुप्ता) राजनीति में उतर जाता है। इस कारण उनके रिश्ते में तल्खी बनी रहती है, जिसका असर उनके बच्चों पर भी पड़ता है। उसकी जिंदगी में राजीव की विरोधी नेता नारायणी भोले (सोनाली कुलकर्णी) की भी एंट्री होती है, जो नोयोनिका की लाख कोशिशों के बावजूद उसके परिवार को राजनीति का दलदल में घसीट ही लेती है।
