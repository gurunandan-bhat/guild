+++
critics = ["Upma Singh"]
date = 2025-05-31T08:44:25+05:30
draft = false
img = "karate-kid-legends-2.webp"
media = "print"
mreviews = ["Karate Kid: Legends"]
opening = ""
publication = ""
scores = [4]
source = "https://navbharattimes.indiatimes.com/entertainment/movie-review/karate-kid-legends-movie-review-in-hindi-starring-jackie-chan-ben-wang-joshua-jackson-ajay-devgn-yug-devgan/moviereview/121507305.cms"
subtitle = ""
title = "Karate Kid: Legends"
+++

बात करीब 40 साल पहले 1984 की है, जब कुंग फू-कराटे पर आधारित मार्शल आर्ट ड्रामा 'द कराटे किड' आई थी। देखते ही देखते यह दुनिया की ऐसी चहेती फ्रेंचाइज बन गई कि 1986, 1989 और 1994 में इसके तीन सीक्वल आए। फिर 2010 में जैकी चैन को मुख्य भूमिका में लेकर इसे रीबूट किया गया, तो टीवी सीरीज 'कोबरा काई' भी बनी। वहीं, अब इसकी छठी पेशकश 'कराटे किड: लेजेंड्स' सिनेमाघरों में पहुंची है। जाहिर है, ऐसी कामयाब फ्रेंचाइजी से ऊंची उम्मीदें होना स्वाभाविक है, मगर अफसोस कि देखे-दिखाए फॉर्मूले के चलते यह फिल्म अपने टाइटल की तरह 'लेजेंड' बनने से काफी दूर रह गई है। जोनाथन एंथविसल के डायरेक्‍शन में बनी इस‍ फिल्‍म की कहानी है, बीजिंग के एक युवा ली फोंग (बेन वांग) की। ली, मिस्टर हान (जैकी चैन) के कुंग-फू स्कूल का स्टार स्टूडेंट है, लेकिन उसकी डॉक्टर मां नहीं चाहती कि ली मार्शल आर्ट से कोई रिश्ता रखे। असल में, एक फाइट में वह अपने कुंग-फू चैंपियन बड़े बेटे को खो चुकी है, इसलिए ली को इससे दूर रखने के लिए न्यूयॉर्क में नई जिंदगी शुरू करती है।
