+++
critics = ["Upma Singh"]
date = 2025-07-25T19:44:22+05:30
draft = false
img = "the-fantastic-four-first-steps.webp"
media = "print"
mreviews = ["The Fantastic Four - First Steps"]
opening = ""
publication = ""
scores = [5]
source = "https://navbharattimes.indiatimes.com/entertainment/movie-review/the-fantastic-four-first-steps-movie-review-in-hindi-starring-pedro-pascal-vanessa-kirby-directed-by-matt-shakman/moviereview/122898760.cms"
subtitle = "फैमिली ड्रामा में फंस गए ये फैंटास्टिक सुपरहीरोज"
title = "The Fantastic Four - First Steps"
+++

चार वैज्ञानिक, जो एक स्पेस मिशन के लिए अंतरिक्ष में गए, मगर वहां कुछ ऐसी ब्रह्मांडीय किरणों से टकराए कि वे सुपरपावर्स से लैस होकर वापस लौटे और बन गए फैंटास्टिक फोर। वे सुपरहीरोज, जो अपनी दुनिया को हर तरह के खतरों से बचाते हैं। मार्वल के ये 'फैंटास्टिक फोर' फिर पर्दे पर लौटे हैं, मगर इस बार जोर एक्शन, एडवेंचर और रोमांच से ज्यादा इमोशन और फैमिली ड्रामा पर है। यह कहानी एक काल्पनिक रेट्रो फ्यूचरिस्टिक दुनिया अर्थ 828 के मसीहा, 'फैंटास्टिक फोर' रीड रिचर्ड्स (पेड्रो पास्कल), उसकी पत्नी सू स्ट्रॉम (वैनेसा किर्बी), दोस्त बेन ग्रिम (एबन मॉस-बैचराच) और साले जॉनी स्ट्रॉम (जोसेफ क्विन) के परिचय से शुरू होती है। एक टीवी होस्ट दर्शकों को बताता है कि कैसे 4 साल पहले ये चारों स्पेस में गए और अलग-अलग सुपरपावर वाले हीरो बन गए। मसलन, तेज दिमाग वाला रीड किसी रबर की तरह फैल सकता, सू गायब हो सकती है, बेन अब विशाल पत्थर की तरह बन चुका है, वहीं जॉन उड़ते हुए आग के गोले में तब्दील हो सकता है। इन चार साल में अपनी इन ताकतों के दम पर इन्होंने कई खलनायकों से लोगों की रक्षा की है। चारों एक परिवार की तरह साथ रहते हैं और जल्द ही रीड और सू के घर एक नन्हा मेहमान भी आने वाला है। लेकिन तभी इनकी दुनिया पर गैलेक्टस के रूप में एक खतरा मंडराने लगता है।
