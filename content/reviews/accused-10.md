+++
title = "Accused"
date = 2026-02-28T07:40:52+05:30
draft = false
mreviews = ["Accused"]
critics = ['Upma Singh']
publication = ''
subtitle = ""
opening = ""
img = 'accused-10.webp'
media = 'print'
source = "https://navbharattimes.indiatimes.com/entertainment/movie-review/accused-movie-review-in-hindi-starring-konkona-sen-sharma-pratibha-ranta-directed-by-anubhuti-kashyap-on-netflix/moviereview/128842009.cms"
scores = []
+++

कुछ साल पहले वर्कप्लेस पर ताकतवर पदों पर बैठे लोगों द्वारा महिला कर्मियों के भयावह शोषण के खिलाफ शुरू हुए #MeToo मूवमेंट ने पूरी दुनिया को झकझोर दिया था। लेकिन हर सिक्के के दो पहलू होते हैं और #MeToo मूवमेंट के इन्हीं तमाम पहलुओं को एक रोचक अंदाज में दिखाती है, अनुभूति कश्यप के डायरेक्‍शन में बनी फिल्म 'एक्यूज्ड'। OTT प्‍लेटफॉर्म Netflix पर रिलीज इस फिल्‍म में कोंकणा सेन शर्मा और प्रतिभा रांटा लीड रोल में हैं। मानना पड़ेगा कि दोनों की जुगलबंदी तारीफ के काबिल है। कहानी लंदन की एक बेहद काबिल और कामयाब सर्जन डॉ. गीतिका (कोंकणा सेन शर्मा) की है, जो अपनी पार्टनर डॉक्टर मीरा (प्रतिभा रांटा) के साथ खुशहाल जिंदगी जी रही है। महत्वाकांक्षी गीतिका अपने जॉब में भी कामयाबी की सीढ़ियां चढ़ रही है और जल्द ही अस्‍पताल की डीन बनने वाली है। लेकिन तभी उसके खिलाफ लगे यौन दुराचार के आरोप सामने आते हैं। यह आरोप उसकी निजी और कामकाजी, दोनों ही जिंदगी को तबाह कर देते हैं।
