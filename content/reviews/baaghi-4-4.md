+++
title = "Baaghi 4"
date = 2025-09-05T18:24:42+05:30
draft = false
mreviews = ["Baaghi 4"]
critics = ['Upma Singh']
publication = ''
subtitle = "सिनेमा के नाम पर वहम है टाइगर का ये बागी अवतार"
opening = ""
img = 'baghi-4-4.png'
media = 'print'
source = "https://navbharattimes.indiatimes.com/entertainment/movie-review/baaghi-4-movie-review-in-hindi-starring-tiger-shroff-sanjay-dutt-harnaaz-sandhu-sonam-bajwa/moviereview/123715582.cms"
score = 1
+++

एक्टर टाइगर श्रॉफ को युवा पीढ़ी के एक्शन स्टार के रूप में स्थापित करने में 'बागी' फ्रेंचाइजी का बड़ा हाथ रहा है। साल 2016 में शुरू हुई इस फ्रेंचाइज की पहली फिल्म हिट रही थी, तो 2018 में आई 'बागी 2' उससे भी ज्यादा कामयाब रही। लेकिन कोविड महामारी के बीच 2020 में आई 'बागी 3' वो जादू नहीं चला पाई। शायद यही वजह है कि अब इसकी चौथी कड़ी 'बागी 4' पांच साल बाद सिनेमाघरों में पहुंची है, वो भी बिना किसी शोर-शराबे के। शायद मेकर्स को खुद इस फिल्म से ज्यादा उम्मीद नहीं है और वो सही भी हैं, क्योंकि ऐसी बिना किसी सिरे वाली बेदम फिल्म से किसी भी तरह की आस लगाना बेमानी है। कहानी का सार यूं है कि डिफेंस का धाकड़ ऑफिसर रॉनी (टाइगर श्रॉफ) एक एक्सीडेंट के बाद कोमा में चला जाता है। सात महीने बाद वह कोमा से उठता है, तो अपने प्यार अलीशा (हरनाज संधू) को उस हादसे में खोने के गम से उबर नहीं पाता। जबकि, डॉक्टर से लेकर उसका भाई (श्रेयस तलपड़े) और हर कोई उसे यह यकीन दिलाता है कि अलीशा नाम की कोई लड़की कभी थी ही नहीं। यह सब उसका हैलुसिनेशन यानी वहम है।
