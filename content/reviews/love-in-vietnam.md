+++
critics = ["Upma Singh"]
date = 2025-09-13T17:24:46+05:30
draft = false
img = "love-in-vietnam.png"
media = "print"
mreviews = ["Love in Vietnam"]
opening = ""
publication = ""
scores = [2]
source = "https://navbharattimes.indiatimes.com/entertainment/movie-review/love-in-vietnam-movie-review-in-hindi-starring-avneet-kaur-shantanu-maheshwari-gulshan-grover-directed-by-rahhat-shah-kazmi/moviereview/123843819.cms"
subtitle = "लव स्टोरी कम, वियतनाम टूरिज्म का प्रचार ज्यादा है यह फिल्म"
title = "Love in Vietnam"
+++

'सैयारा', 'धड़क 2' और 'परम सुंदरी' जैसी फिल्मों के बाद अब एक और लव स्टोरी सिनेमाघरों में पहुंची है। नाम है 'लव इन वियतनाम'। हालांकि, यह प्रेम कहानी कहीं भी परवान चढ़ सकती थी, लेकिन फिल्म में जिस तरह वियतनाम टूरिज्म और एयरलाइन्स का प्रचार किया गया है, उससे वजह साफ हो जाती है। कहानी पंजाब में शुरू होती है, जहां मानव (शांतनु माहेश्वरी) अपने बड़े पापा (राज बब्बर) की तरह सिंगर बनना चाहता है। लेकिन बड़े पापा ने एक दिन अचानक गाना छोड़ दिया था, जिसकी वजह पूरी फिल्म में पता नहीं चलती। अब वह गायिकी को इतना नापसंद करते हैं कि मानव के चोरी-छिपे गाने पर उसे एडवांस खेती सीखने वियतनाम भेज देते हैं। साथ में बड़े पापा की चहेती और उसके बचपन की साथी सिमी (अवनीत कौर) भी जाती है। सिमी का बचपन से एक ही सपना है, मानव की दुल्हन बनना। जबकि, मानव वियतनाम में एक आर्ट गैलरी में लगी तस्वीर को देखकर उसके प्यार में इस कदर पागल हो जाता है कि दिन रात बस उसी लड़की को ढूंढ़ता रहता है।
