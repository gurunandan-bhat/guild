+++
critics = ["Upma Singh"]
date = 2025-08-15T12:53:32+05:30
draft = false
img = "war-2-15.png"
media = "print"
mreviews = ["War 2"]
opening = "रितिक और जूनियर एनटीआर की 'वॉर' में कहानी गई हार "
publication = ""
scores = [3]
source = "https://fcgreviews.s3.ap-south-1.amazonaws.com/audio-reviews/upma_singh_war2.jpeg"
subtitle = "दो सुपरस्टार, ऐक्शन की भरमार, पर कहानी में नहीं धार"
title = "War 2"
+++

400 करोड़ का भारी-भरकम बजट, रितिक रोशन और जूनियर एनटीआर जैसे नाॅर्थ-साउथ के दो सुपरस्टार, ऐक्शन डायरेक्टर्स की फौज, जब फिल्म बनाने के लिए आपके पास इतना सब हो तो संभव है आपको लगे कि अब कहानी का क्या काम? मशहूर फिल्म निर्माता और स्पाई यूनिवर्स के प्रणेता आदित्य चोपड़ा को भी अपनी 2019 की सुपरहिट फिल्म वॉर का सीक्वल वॉर 2 बनाते वक्त शायद यही ख्याल आया होगा, क्योंकि इस फिल्म में सुपरस्टार जलवेदार हैं, ऐक्शन की भरमार है, पर कहानी में धार नदारद है। होता यूं है कि रॉ एजेंट मेजर कबीर (रितिक रोशन) अब किराए के कातिल बन चुके हैं। पैसे लेकर कॉन्ट्रैक्ट किलिंग करते हैं, जिसमें वह कभी नहीं चूकते। मगर जल्द ही यह खुलासा हो जाता है कि असल में कबीर बस वर्दी बदलकर देश के लिए लड़ रहा है। असल में, वह एक अंतर्राष्ट्रीय संगठन कली (देशी-विदेशी नेता, बिजनेसमैन, आर्मी ऑफिसर का ऐसा कार्टेल, जो भारत पर कब्जा करना चाहता है) का भरोसा जीतने और उन्हें बेनकाब करने के लिए यह सब कर रहा है। लेकिन इस परीक्षा में पास होने के लिए उसे अपने पिता सरीखे कर्नल लूथरा (आशुतोष राणा) की जान लेनी पड़ती है। ऐसे में, कबीर रॉ का वांटेड अपराधी बन जाता है। उसे पकड़ने के लिए रॉ के नए चीफ विक्रम कौल (अनिल कपूर) की अगुवाई में एक स्पेशल टीम बनाई जाती है, जिसमें शामिल होती है, कर्नल लूथरा की बेटी और कबीर की एक्स गर्लफ्रेंड विंग कमांडर काव्या लूथरा (कियारा आडवाणी) और स्पेशल यूनिट ऑफिसर विक्रम (जूनियर एनटीआर)। कहानी में एक ट्विस्ट ये भी है कि सिर्फ काव्या का ही कबीर से दिल का रिश्ता नहीं रहा, विक्रम का भी उससे बड़ा गहरा नाता है। ऐसे में, कबीर और विक्रम में से कौन जीतेगा वॉर? यह फिल्म देखकर पता चलेगा।
